सेना की रोड ओपनिंग पार्टी (आरओपी) को बारामूला-हंदवाड़ा हाइवे पर एक बगीचे में विस्‍फोटक मिला था। इसके बाद सेना ने अपनी बॉम्‍ब डिस्‍पोजल स्‍क्‍वायड (बीडीएस) को यहां पर बुलाया। सेना के बम निरोधक दस्‍ते की तरफ से कई सर्च ऑपरेशन चलाए गए हैं और इन ऑपरेशंस में मोर्टार को खत्‍म किया जा रहा है। न्‍यूज एजेंसी एएनआई की तरफ से इसका जो वीडियो जारी किया गया है वह अलर्ट करने वाला है। यह मोर्टार ऐसी जगहों पर मिल रहे हैं जहां पर घनी आबादी रहती है और अगर एक में भी ब्‍लास्‍ट हुआ तो कई लोग जख्‍मी हो सकते हैं। ये काफी खतरनाक हैं और इसलिए सेना इन्‍हें स्‍थानीय नागरिकों को बचाने के मकसद से तलाश कर, खत्‍म कर रही है। पिछले दो दिनों से पाकिस्‍तान की तरफ से लगातार फायरिंग की जा रही है। भारत की सेना की तरफ से भी इसका बराबर जवाब दिया जा रहा है। कई रिहायशी इलाकों को पाक की तरफ से फायरिंग में निशाना बनाया जा रहा है। पाक की सेना फायरिंग में लंबी दूरी के हथियार जैसे मोर्टार का प्रयोग कर रही है। उसका मकसद इस इलाके में रहने वाले लोगों को डराना है। उरी सेक्‍टर में इन मोर्टार को खत्‍म कर उसे फ्री जोन करने का काम सेना की तरफ से जारी है। जकरबर्ग ने ये बात तब मानी जब उन्होंने कपिल मिश्रा के बयान की तुलना अमेरिकी राषट्रपति डॉनल्ड ट्रंप के उस बयान से की, जिसमें उन्होंने अमेरिका में लगातार बढ़ते प्रदर्शन को देख कहा था कि “लूट शुरू होते ही गोली मारने की भी शुरुआत हो जाएगी”।
दरअसल, ट्रंप के इस बयान को लेकर फ़ेसबुक की जमकर आलोचना हो रही थी। लोग सवाल उठा रहे थे कि फेसबुक ट्रंप के इस भड़काऊ बयान को क्यों नहीं हटा रहा।
इन्हीं सवालों का जवाब देते हुए जकरबर्ग ने कपिल मिश्रा के भड़काऊ बयान का ज़िक्र किया। उन्होंने वीडियो कॉन्फ्रेंसिंग के ज़रिए अपने 25 हज़ार कर्मचारियों को संबोधित करते हुए कहा, ‘हिंसा को उकसाने वाले भाषणों के खिलाफ हमारी पॉलिसी है। दुनियाभर में ऐसे नेताओं के भाषणों के उदाहरण हैं जिनको हमने हटाया है। भारत में भी ऐसे केस हुए। वहां किसी ने कहा था कि अगर पुलिस प्रदर्शनकारियों को नहीं हटाती है तो मेरे समर्थक जानते हैं कि सड़क को कैसे खाली करवाना है।’
जकरबर्ग ने कहा कि यह समर्थकों को भड़काने जैसा था इसलिए हमने इसे हटाया भी। लेकिन ट्रंप का बयान शासन को मजबूत करने की तरफ इशारा करता था। वो आपत्तिजनक नहीं था, इसलिए हमने उसे नहीं हटाया।
हालांकि, जकरबर्ग ने इस दौरान कपिल मिश्रा का नाम नहीं लिया, लेकिन उन्होंने जिस घटना का उदाहरण दिया उससे यह साफ पता चलता है कि वह बीजेपी नेता कपिल मिश्रा की ही बात कर रहे थे।वहीं जकरबर्ग के बयान पर बॉलीवुड एक्ट्रेस कुब्रा सैत ने ट्विटर पर लिखा-
*और अभी भी वह स्वतंत्र रूप से घूमता है। सभी ने इसे देखा। हालांकि कुछ बहुत महत्वपूर्ण लोगों ने अत्याचार की ओर से आंखें मूंद लीं।
कोरोना के आंकड़े जारी करते हुए केंद्रीय स्वास्थ्य एवं परिवार कल्याण मंत्रालय ने बताया कि देश में अभी तक कुल 129215 मरीज ठीक हो चुके हैं, जिसके बाद इस वायरस के एक्टिव केस 129917 हैं। गौरतलब है कि कोराना वायरस का संक्रमण रोकने के लिए फिलहाल देश में 15 जून तक के लिए लॉकडाउन का पांचवा चरण लागू है। इस चरण में हालांकि कई तरह की छूट देते हुए इसे अनलॉक-1 का भी नाम दिया गया है। अनलॉक-1 के तहत सोमवार को कुछ राज्यों को छोड़कर देश के सभी राज्यों में धार्मिक स्थल, मॉल्स और रेस्टोरेंट खोले गए।
*केजरीवाल को रविवार से बुखार और गले में समस्या*
इस बीच सोमवार को खबर आई कि दिल्ली के मुख्यमंत्री और आम आदमी पार्टी के मुखिया अरविंद केजरीवाल की तबीयत खराब है। आम आदमी पार्टी के राज्यसभा सांसद संजय सिंह ने बयान जारी करते हुए बताया कि अरविंद केजरीवाल को रविवार से बुखार और गले में समस्या है। आज अरविंद केजरीवाल का कोरोना वायरस का टेस्ट कराया जाएगा। आपको बता दें कि दिल्ली में भी कोरोना वायरस के मामले लगातार रिकॉर्ड रफ्तार से आगे बढ़ रहे हैं और मरीजों की संख्या 27 हजार से ज्यादा हो गई है।
*उपराज्यपाल अनिल बैजल ने केजरीवाल के फैसले को पलटा*
इससे पहले रविवार को कोरोना वायरस के मरीजों की बढ़ती संख्या को देखते हुए दिल्ली के मुख्यमंत्री अरविंद केजरीवाल ने एक बड़े फैसले के तहत बताया कि अब दिल्ली के अस्पतालों में केवल दिल्ली के स्थानीय लोगों का ही इलाज होगा। हालांकि केजरीवाल के इस फैसले पर राजनीति गर्मा गई और भाजपा समते कांग्रेस और बसपा भी ने इसका विरोध किया। इसके बाद शाम को दिल्ली के उपराज्यपाल अनिल बैजल ने केजरीवाल के फैसले को पलट दिया और कहा कि दिल्ली के अस्पतालों में किसी भी राज्य का नागरिक इलाज करा सकता है
परंतु यह लोग इतने खोखले होते हैं कि ज़रासी आफत आते ही डर से सीधे हो जाते हैं। इस तरह की सोच के लोग यह समझ कर जहर खोलते हैं कि शासन-प्रशासन उनका कुछ नहीं कर सकेगा परंतु जब शासन प्रशासन उन पर भी कानूनी कार्यवाही करता है तो वह भीगी बिल्ली बनकर माफिया मांगते हैं।
हाल ही में उत्तर प्रदेश के कानपुर नगर के जी.एस.वी.एम मेडिकल कॉलेज की डॉक्टर आरती लाल चंदानी का जमातियों और मुस्लिम समुदाय को लेकर एक वीडियो वायरल हुआ जिसमें वह जमातियों को लेकर ज़हर उगल रही है।
जिसके बाद एम.एम.ए जौहर फैंस एसोसिएशन द्वारा पुलिस में एफ.आई.आर दर्ज करवाने के लिए पत्र दिया गया। जिसके बाद डॉक्टर आरती लाल चंदानी ने लिखित व मौखिक देश एवं दुनिया के मुसलमानों से माफी मांगी और उन्हें अपना भाई-बहन बताया।
साथ ही यह भी कहा कि वह 24 घंटे मरीजों की सेवा के लिए उपलब्ध है पिछले कई सालों से निष्पक्ष और निस्वार्थ होकर वह बिना किसी भेदभाव के लोगों की सेवा कर रहे हैं और आगे भी करती रहेंगी।
ओवैसी ने कहा कि वो नमाज़ियों अपील करते हैं कि चूंकि यह वायरस कहीं जा नही रहा और सबको इसके साथ जीने की आदत डालनी है, ऐसे में मस्जिद में नमाज को लेकर सबको कुछ नई आदतें डालनी चाहिए। उन्होंने कहा कि बड़े-बुजुर्गों और किसी गंभीर बीमारी से जूझ रहे लोगों को अभी घर में ही रहना चाहिए। उन्हें भीड़-भाड़ वाली जगह पर इकट्ठा नहीं होना चाहिए। मस्जिद में नमाज़ पढ़ते वक्त दो नमाज़ियों के बीच में वाजिब दूरी होनी चाहिए। लोगों को घर से ही वज़ू करके जाना चाहिए और अपना जानमाज़ (चटाई जिस पर बैठकर नमाज़ पढ़ी जाती है) घर से लेकर जाइए।
हम हमेशा से कहते आए हैं कि यह अडानी अंबानी की सरकार है यह सारे काम प्राइवेट सेक्टर के हितों के लिए करती है जनता के हित जाए भाड़ में. मोदी सरकार ने विद्युत अधिनियम संशोधन बिल 2020 का मसौदा तैयार कर लिया है केंद्र ने यह ड्राफ्ट देश के विभिन्न राज्यों की सरकार को भेजा है और 5 जून तक इस ड्राफ्ट पर सुझाव मांगे हैं।
अगले सत्र में इसे कानून बना दिया जाएगा संशोधन के अनुसार हर उपभोक्ता को बिजली लागत का पूरा मूल्य देना होगा, अब ठीक से समझिए कि क्या होने जा रहा है और यह बातें मैं नही कह रहा हूँ यह बातें देश भर के वो विद्युतकर्मी कह रहे हैं जो इस बिल के विरोध में हड़ताल कर रहे हैं वे कहते हैं.
इस कानून के लागू होने पर सब्सिडी और क्रास सब्सिडी आने वाले तीन सालो में समाप्त हो जाएगी अभी किसानों, गरीबी रेखा के नीचे और 500 यूनिट प्रति माह बिजली खर्च करने वाले उपभोक्ताओं को सब्सिडी मिलती है जिसके चलते इन उपभोक्ताओं को लागत से कम मूल्य पर बिजली मिल रही है। अब नई नीति और निजीकरण के बाद सब्सिडी समाप्त होने से स्वाभाविक तौर पर इन उपभोक्ताओं के लिए बिजली महंगी होगी।
विद्युत कर्मी यह गणित समझा रहे हैं कि बिजली की लागत का राष्ट्रीय औसत रु 06.78 प्रति यूनिट है और निजी कंपनी द्वारा एक्ट के अनुसार कम से कम 16 प्रतिशत मुनाफा लेने के बाद रु 08 प्रति यूनिट से कम दर पर बिजली किसी को नहीं मिलेगी। इस प्रकार एक किसान को लगभग 6000 रु प्रति माह और घरेलू उपभोक्ताओं को 6000 से 8000 रु प्रति माह तक बिजली बिल देना होगा।
साफ है कि इलेक्ट्रिसिटी(अमेंडमेंट) बिल 2020 के पास होने के बाद आम उपभोक्ता किसान आदि के लिए बिजली की दरों में बेतहाशा वृद्धि होगी। जबकि उद्योगों व व्यावसायिक संस्थानों की बिजली दरों में कमी आ जाएगी।
इसके अलावा संशोधन बिल में पावर सप्लाई के लाइसेंस अलग-अलग करने तथा एक ही क्षेत्र में कई पावर सप्लाई कम्पनियां बनाने का प्राविधान है | यानी कि जैसे कि आपको चॉइस मिलती है कि आपको इण्डेन का घरेलू गैस सिलिंडर लेना है या HP का वैसे ही, वैसे ही चॉइस मिलेगी कि आपको रिलायंस का मीटर लेना है कि, अडानी पॉवर का, या किसी सरकारी कम्पनी का, लेकिन अंतर यह है कि बिजली क्षेत्र में सरकारी कंपनी को सबको बिजली देने (यूनिवर्सल पावर सप्लाई ऑब्लिगेशन ) की अनिवार्यता होगी जबकि प्राइवेट कंपनियों पर ऐसा कोई बंधन नहीं होगा।
स्वाभाविक है कि निजी आपूर्ति कम्पनियां मुनाफे वाले बड़े वाणिज्यिक और औद्योगिक घरानों को बिजली आपूर्ति करेंगी जबकि सरकारी क्षेत्र की बिजली आपूर्ति कंपनी निजी नलकूप, गरीबी रेखा से नीचे के उपभोक्ताओं और लागत से कम मूल्य पर बिजली टैरिफ के घरेलू उपभोक्ताओं को बिजली आपूर्ति करने को विवश होगी और घाटा उठाएगी।
बिजली उत्पादन के क्षेत्र में निजी घरानों के घोटाले से बैंकों का ढाई लाख करोड़ रुपए पहले ही फंसा हुआ है कोरोना के लिए 20 लाख की राहत पैकेज में इन निजी पावर कंपनियों को उबारने के लिए 90 हजार करोड़ की मदद दी गयी है लेकिन अब तो केंद्र में बैठी मोदी सरकार नए बिल के जरिये बिजली आपूर्ति निजी घरानों को सौंप कर और बड़े घोटाले की तैयारी कर रही है
इस कानून के पास होने के कुछ ही समय बाद सरकारी कम्पनिया बाहर हो जाएगी और निजी कंपनियों का पॉवर सेक्टर पर कब्जा हो जाएगा. प्राइवेट कंपनियों को कोई घाटा न हो इसीलिये सब्सिडी समाप्त कर आपके घरो मे धड़ाधड़ स्मार्ट प्रीपेड मीटर लगाए जा रहे है। इस अमेंडमेंट बिल को लेकर बिजली कर्मचारियों में खासा आक्रोश है। इसके विरोध में देशभर के लगभग 15 लाख बिजली कर्मचारी हड़ताल कर रहे हैं लेकिन यह सब बातें आपके न्यूज़ चैनलों के एंकर्स नही बताएंगे. उन्हें आपको सिर्फ हिन्दू मुस्लिम में उलझा कर रखने की सुपारी दी गयी है.
कोरोना संकटकाल में लॉकडाउन की वजह से फंसे प्रवासी मजदूरों के लिए फिल्म अभिनेता सोनू सूद उम्मीद की किरण बनकर उभरे और उन्हें जमकर लोगों की मदद की. जिसने भी उनसे संपर्क किया उन्होंने किसी को निराश नहीं किया. ये कहना गलत नहीं होगा कि उन्होंने सरकारों से बेहतर काम किया है.
इस दौरान उनके पास तमाम ऐसे में मैसेज आए जो सिर्फ मजाक या परेशान करने वाले थे. उन्होंने उसका भी बड़ी ही खूबसूरती के साथ जवाब दिया. इसी बीच मध्यप्रदेश के रीवा जिले से भारतीय जनता पार्टी के विधायक राजेंद्र शुक्ला ने मुंबई में फसे लोगों को निकालने के लिए सोनू सूद से मदद मांगी.
उन्होंने प्रवासियों की सूची बनाकर सोनू सूद से मदद की गुहार लगाई. मामले की जानकारी सामने आने के बाद बीजेपी विधायक को विपक्षी दलों ने लताड़ना शुरू कर दिया.
इस मुद्दे पर अपने को चौतरफा घिरता देख बीजेपी विधायक ने पलटी मारते हुए कहा कि वो मदद मांगने के बहाने ये चेक कर रहे थे कि सोनू सूद वाकई लोगों की मदद कर रहे हैं या नहीं. बीजेपी विधायक का कहना था कि अगर मैं उनसे मदद नहीं मांगता तो मुझे पता न चल पाता कि सोनू सूद सच में लोगों की मदद कर रहे हैं. जब तक आप खुद चेक नहीं करेंगे तो कैसे यकीन होगा.
केरल के मलप्पुरम में एक गर्भवती हथिनी के विस्फोटक खाने से मौत ने पूरे देश को हिला कर रख दिया। समस्त देश मानव को जानवर से भी बदतर मान रहे हैं। इस पर सियासी लोग सियासत करते भी नजर आए। अभी यह मानव का अमानवीय चेहरा धुंधला भी नहीं हुआ था कि एक ऐसी ही वारदात सामने आई है।
केरल के बाद हिमाचल प्रदेश में मानवता हुई शर्मसार, हथिनी के बाद गर्भवती गाय को खिलाया विस्फोटक।
हिमाचल प्रदेश में हैरान करने वाला एक और मामला सामने आया है। जहां पर मानवता को शर्मसार किया गया है। एक गर्भवती गाय को विस्फोटक का गोला बनाकर खिला दिया। इससे गाय बुरी तरह जख्मी हो गई है।
मामला हिमाचल प्रदेश के बिलासपुर का है। गाय के मालिक ने घटना का वीडियो सोशल मीडिया पर डाला है, जो तेजी से वायरल हो रहा है। पुलिस ने तुरंत कार्रवाई करते हुए मामला दर्ज कर लिया है। घटना की गंभीरता को समझते हुए मामले की छानबीन की जा रही है। समाज को डर इस बात का भी है कि गाय के साथ इस घटना के बाद लोग इसको धर्म का रंग ना दे दें। 
कानपुर हैलेट अस्पताल के जच्चा बच्चा डिपार्टमेंट में नवजात को देने से किया इंकार! डॉक्टरों ने परिजनों को जमकर पीटा।
कानपुर के हैलेट अस्पताल में एक परिवार कि महिला ने अपने बच्चे को जन्म दिया जिसके बाद अस्पताल के डॉक्टरों से परिवार ने बच्चे को मांगा परंतु डॉक्टरों ने बच्चा परिवार को नहीं दिया जिसपर बात बड़ी और अस्पताल के जूनियर डॉक्टरों ने बच्चे के परिजनों को जमकर पीटा, यह तक परिजनों का कहना है कि डॉक्टरों ने डंडों से पिटाई कि।
इस पूरी घटना की वीडियो बना रहे युवक की भी पिटाई कर दी गई। वीडियो में साफ देखा और सुना जा सकता है की कैसे परिवार वाले अस्पताल ओर डॉक्टरों को इस घटना का आरोपी बता रहे हैं।
घटना का वीडियो वायरल होने के बाद अब अस्पताल प्रशाशन चुप्पी साधे है। परिजनों का कहना है डॉक्टरों का काम लोगो की जान बचाना होता है परन्तु हैलेट अस्पताल के डॉक्टर लोगो को पीट पीट के उनकी जान लेने में लगे हैं। अस्पताल में डॉक्टर की आड़ में गुंडे है। जो बच्चा मांगने पर परिवार वालो को ऐसे पीटा।
मलप्पुरम जिला पुलिस प्रमुख अब्दुल करीम यू ने पीटीआई-भाषा को बताया कि जलील नामक व्यक्ति की शिकायत के आधार पर मेनका गांधी के खिलाफ भारतीय दंड संहिता की धारा 153 (दंगा फैलाने की मंशा से जानबूझकर भड़काना) के तहत मामला दर्ज किया गया है।
शिकायत में आरोप लगाया गया है कि मेनका गांधी ने दंगा भड़काने की मंशा से मलप्पुरम के लोगों के खिलाफ आधारहीन आरोप लगाए हैं। एक अधिकारी ने बताया कि मामले की जांच जा रही है। उन्होंने बताया कि मेनका के खिलाफ छह शिकायतें मिली हैं।
मेनका ने ये भी कहा था कि कभी किसी शिकारी या वन्य जीवों की ह’त्या करने वालों के खिलाफ कोई कार्रवाई नहीं की गई है, इसलिए वे ऐसा करते रहते हैं। मेनका गांधी के इस बयान पर कई लोगों ने आपत्ति जताई है। केरल विधानसभा में विपक्ष के नेता रमेश चेन्निथला ने भी मेनका गांधी से बयान वापस लेने को कहा है।
रमेश चेन्निथला ने कहा कि हथिनी की मौ’त दुखद है। इस पूरे मामले में दोषियों के खिलाफ कार्रवाई की जानी चाहिए।  लेकिन केरल के मल्लपुरम जिले को लेकर मेनका गांधी का बयान अस्वीकार्य है।
उत्तर प्रदेश के मुख्यमंत्री योगी आदित्यनाथ ने कहा कि विकास कार्यो में लेटलतीफी से परियोजना का वित्तीय बोझ अनावश्यक बढ़ जाता है. यह व्यवस्था कतई स्वीकार्य नहीं है. मुख्यमंत्री योगी ने यह निर्देश मंगलवार को लखनऊ में अपने सरकारी आवास पर बस्ती मंडल (बस्ती, सिद्धार्थनगर और संतकबीर नगर) के विकास कार्यो की समीक्षा करते हुए दिए. विकास कार्यो में पारदर्शिता लाएं, हर काम ई-टेंडरिंग के जरिये हो. उन्होंने सभी विभागाध्यक्षों को साफ निर्देश दिए कि समयबद्धता और गुणवत्ता सरकार की सर्वोच्च प्राथमिकता है. किसी भी परियोजना के लिए कार्यदायी संस्था का चयन करते समय उसकी क्षमता की परख जरूर की जाए, साथ ही कहा है कि पीएम आवास, सीएम आवास और शौचालयों की जियो टैगिंग जरूर कराई जाए.
भगवान गौतम बुद्ध की क्रीड़ास्थली कपिलवस्तु में भारत स्वदेश योजनांतर्गत पर्यटन विकास की परियोजनाओं की धीमी प्रगति पर नाराजगी जाहिर करते हुए मुख्यमंत्री ने जवाबदेह अधिकारियों की तैनाती के निर्देश दिए. वहीं, बस्ती में निर्माणाधीन कलेक्ट्रेट भवन को स्वीकृति के 11 वर्ष बाद भी अधूरा होने पर नाखुशी जताई. योगी ने सिद्धार्थ नगर में निर्माणाधीन मेडिकल कॉलेज की गुणवत्ता की परख के लिए मुख्यालय से टीम भेजने के निर्देश दिए.
उन्होंने कहा कि प्रयास हो, परियोजनाओं के पुनरीक्षित आगणन की जरूरत न पड़े, भ्रष्टाचार की शिकायतों पर तत्परता से कार्यवाही की जाए. दोषियों से वसूली भी कराई जाए. उन्होंने कहा कि जिले से लेकर शासन स्तर के अधिकारी तय समय सीमा में निर्णय लें. जिस स्तर पर देरी होगी, उसकी जवाबदेही तय की जाए. हर काम के लिए नोडल अधिकारी की तैनाती सुनिश्चित की जाए. बस्ती मंडल में पर्यटन विकास की असीम संभावनाएं बताते हुए, मुख्यमंत्री ने कहा कि सिद्धार्थ नगर में गौतम बुद्ध की क्रीड़ास्थली, संतकबीरनगर में संत कबीर की निर्वाणस्थली और बस्ती में मखौड़ाधाम और 84 कोसी परिक्रमा का क्षेत्र है. इन्हें आधार बनाकर पर्यटन विकास की कार्ययोजना बनाएं और क्रियान्वित करें.
समीक्षा बैठक में मंडलायुक्त ने अवगत कराया कि जनपद बस्ती में संचालित अमृत योजना तीन फेज में संचालित की जानी है. प्रथम चरण के अंतर्गत गृह संयोजन एवं वटर मीटर की स्थापना की जानी थी, जिसके अंतर्गत 2440 मीटर सहित गृह संयोजन एवं 2925 वाटर मीटर की स्थापना की गई है. फेज एक का कार्य शत-प्रतिशत पूर्ण है. गन्ना किसानों के बकाए की स्थिति से अवगत होते हुए मुख्यमंत्री ने चीनी मिल, अठदमा, रुधौली में बकाये की भुगतान की समस्या समाधान के लिए अपर मुख्य सचिव, गन्ना विकास को प्रकरण के समाधान के निर्देश दिए. उन्होंने कहा है कि नए पेराई सत्र से पहले गन्ना किसानों का बकाया भुगतान किया जाना सुनिश्चित किया जाए.
बसपा प्रमुख ने कहा कि यह सभी जानते हैं कि बसपा एक विचारधारा और आंदोलन की पार्टी है और जब मैंने भाजपा के साथ सरकार बनाई तब भी मैने कभी समझौता नहीं किया. मेरे शासन में कोई हिंदू-मुस्लिम दंगा नहीं हुआ. इतिहास इसका गवाह है. मायावती ने कहा कि बसपा ने विपरीत परिस्थितियों में जब कभी भाजपा से मिलकर सरकार बनाई तो भी कभी अपने स्‍वार्थ में विचारधारा के खिलाफ गलत कार्य नहीं किया.
उन्‍होंने कहा कि समाजवादी पार्टी जब भी सत्‍ता में आई तो भाजपा मजबूत हुई है. उन्होंने कहा कि राज्य में भाजपा की मौजूदा सरकार सपा के कारण बनी है. उन्‍होंने याद दिलाया कि उप चुनाव में बसपा ने सात सीटों में दो पर मुस्लिम उम्‍मीदवार उतार कर उनको प्रतिनिधित्‍व दिया है. मायावती ने कहा कि यूपी में अपने अकेले दम पर या भाजपा के साथ मिलकर जब भी हमने सरकार बनाई तो मुस्लिम समाज का कोई नुकसान नहीं होने दिया, भले ही अपनी सरकार क़ुर्बान कर दी.
उन्‍होंने विस्तार में जाए बिना कहा कि 1995 में जब भाजपा के समर्थन से मेरी सरकार बनी तो मथुरा में भाजपा और आरएसएस के लोग नई परंपरा शुरू करना चाहते थे लेकिन मैंने उसे शुरू नहीं होने दिया और मेरी सरकार चली गई. उन्होंने कहा कि 2003 में मेरी सरकार में जब भाजपा ने लोकसभा चुनाव में गठबंधन के लिए दबाव बनाया तब भी मैंने स्‍वीकार नहीं किया. मायावती ने कहा कि भाजपा ने सीबीआई और ईडी का भी दुरुपयोग किया, लेकिन मैंने कुर्सी की चिंता नहीं की. उन्‍होंने कहा कि सीबीआई और ईडी जब 2003 में मुझे परेशान कर रही थी तो उस समय कांग्रेस नेता सोनिया गांधी का फोन आया था और न्‍याय दिलाने का वादा किया लेकिन लंबे समय तक कांग्रेस की सरकार रही लेकिन कोई मदद नहीं की और मुझे अंतत: सुप्रीम कोर्ट से न्‍याय मिला.
सपा अध्‍यक्ष और पूर्व मुख्‍यमंत्री अखिलेश यादव ने गत दिनों मायावती पर भाजपा से मिले होने का आरोप लगाते हुए कहा था कि राज्‍यसभा चुनाव में भाजपा और बसपा के गठबंधन को उजागर करने के लिए ही समाजवादी पार्टी ने निर्दलीय उम्‍मीदवार का समर्थन किया था. सपा ने निर्दलीय प्रकाश बजाज को समर्थन दिया था जिनका नामांकन बाद में निरस्‍त हो गया.
हैदराबाद: भ्रष्टाचार का ऐसा मामला और घूस की इतनी रकम, जिसे सुनकर आप भी हैरान रह जाएंगे. तेलंगाना एंटी करप्शन ब्यूरो (Anti Corruption Bureau) ने एक मंडल राजस्व अधिकारी (Divisional Revenue Officer) के घर छापा मारा और उसे एक करोड़ 10 लाख रुपये के रिश्वत के साथ रंगे हाथों धर दबोचा. एसीबी ने जब पैसे निकालने शुरू किए तो नोटों का ढेर लग गया. आरोपी अधिकारी का नाम एरवा बलाराजू नागाराजू है, जिसे घूसखोरी के आरोप में हिरासत में लिया गया है.
तहसीलदार बलाराजू पर कथित तौर पर 28 एकड़ जमीन से संबंधित किसी मामले में एक करोड़ 10 लाख रिश्वत लेने का आरोप है. ACB ने शुक्रवार की रात तहसीलदार बलाराजू नागराजू के घर पर छापा मारा और रिश्वत की रकम के साथ उन्हें रंगे हाथों पकड़ लिया.
